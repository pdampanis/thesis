Από ισχαιμία μυοκαρδίου πέθανε ισοβίτης
Από ισχαιμία του μυοκαρδίου πέθανε χθες τα ξημερώματα στο Ψυχιατρείο του Κορυδαλλού ο 37χρονος ισοβίτης Ηρακλής Μισαηλίδης. Ωστόσο, το τι προκάλεσε την ισχαιμία του μυοκαρδίου θα φανεί από τις ιστολογικές και τοξικολογικές εξετάσεις.
Από τη νεκροψία που έγινε χθες το μεσημέρι, αποκλείστηκαν οι κακώσεις και τα τρυπήματα από βελόνες. Όμως το αν πήρε, για παράδειγμα, χάπια ή συνέβη κάτι άλλο θα προκύψει τις επόμενες ημέρες μόλις βγουν τα αποτελέσματα των εξετάσεων.
Ο Ηρακλής Μισαηλίδης βρέθηκε νεκρός από συγκρατουμένους του, στον πρώτο όροφο του θαλάμου 41, κάτω από έναν νιπτήρα. Νοσηλευόταν στο Ψυχιατρείο από τις 7 Ιανουαρίου του 2002, όπου είχε μεταφερθεί από τις φυλακές της Άμφισσας με βαριά κατάθλιψη. Στο ψυχιατρείο είχε μεταφερθεί τον Αύγουστο του 2001 και έμεινε μέχρι τον Ιανουάριο. Όμως, μετά τέσσερις ημέρες στις φυλακές της Άμφισσας επέστρεψε πάλι στο ψυχιατρείο…