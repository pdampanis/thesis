"Τυφών": ο έλεγχος πρόλαβε ατύχημα
Πιθανό ατύχημα απέτρεψε ο προβλεπόμενος έλεγχος ρουτίνας στα πυροβόλα της τορπιλακάτου "Τυφών".
Ένα βλήμα των 40 χιλ. είχε μείνει, για άγνωστο λόγο, μέσα στο πυροβόλο χωρίς να το γνωρίζει το πλήρωμα. Όταν λοιπόν οι υπεύθυνοι έκαναν τον έλεγχο "απογέμισης" πριν από τον απόπλου (την περασμένη Παρασκευή) με γυρισμένα τα πυροβόλα στη θάλασσα, άκουσαν ένα… μπαμ! Το μικρό βλήμα εκτοξεύθηκε και χάθηκε στα νερά της Αμφιάλης, αφού οι κανόνες προέβλεπαν… σκόπευση της θάλασσας για λόγους ασφαλείας!
Κάτι που αξίζει να σημειωθεί ότι δεν είχε γίνει προ τριών ετών, όταν σε ίδια διαδικασία ελέγχου το βλήμα τρύπησε παρακείμενο πολεμικό σκάφος.